---
title: Om Nordic Tenors
subtitle: Kalender og billettinformasjon
description: Opplev våre julekonserter for 2024 med Nordic Tenors. Finn datoer i kalenderen og kjøp billetter for en uforglemmelig juleopplevelse.
---

Velkommen skal du være til julekonsert med Nordic Tenors i 2024! {% .lead %}

{% videos %}

{% video title="O Helga Natt" href="https://res.cloudinary.com/dt3k2apqd/video/upload/v1695973774/Julekonsert/Complete_-_Topaz_HD_25fps_weemri.mp4" posterImg="https://res.cloudinary.com/dt3k2apqd/image/upload/q_auto/Julekonsert/O_Helga_Natt_poster_v2_cur6z8.webp" description="Her er en smakebit på hva du kan se frem til på årets julekonsert." /%}

{% /videos %}

---

## Nordic Tenors sine julekonserter

Når nettene blir lange og vinterfrosten legger et rimet slør over mørkelandet, er det lite som varmer som tonene fra de tre høyt elskede tenorene i Nordic Tenors og deres virtuose pianist Torgeir Koppang.

For {% concert-year /%} året skaper tenortrioen en førjulsstund fylt med varme og humor, med et variert julerepertoar bygget på høytid og tradisjon, en julekonsert som garantert vil sette deg i den gode julestemningen.

Forestillingen er ikke bare en fryd for øret, men også for øyet, da de har med seg Andreas Ohldieck, en av de gryende stjernene på den stadig voksende himmelen av norske videokunstnere.

{% reviews /%}

### Utmerkede tenorer

Nordic Tenors består av tenorene Jan-Tore Saltnes, Nils Georg Nilsen og Espen Solsbak. Gruppen har tidligere vunnet Komiprisen, vært kongelige toastmastere, åpnet den nye operaen i Oslo og har vunnet publikums hjerter over hele landet.

Les mer om Nordic Tenors på {% external-link href="https://www.nordictenors.no/" children="www.nordictenors.no" /%}.

### Informasjon om billetter

Alle konsert og bestillingsmuligheter er satt opp av arrangøren. Arrangør er selv ansvarlig for gjennomføringen og betalingstransaksjonene og billettbestillingene. Ved feil eller mangler i forbindelse med leverandørene som vi promoterer setter vi pris på at du i tillegg til å informere de også informerer oss slik at dette kan rettes.

**Ha en gledelig og fredelig jul!**

---

## Nordic Tenors

Nordic Tenors kombinerer utsøkt kunstnerisk kvalitet med humor, dans og musikalske overraskelser. I 2005 hadde de première på sitt første show Nordic Tenors & Sjur Hjeltnes/Bella Notte. Året etter fikk de komiprisen som “årets nykommer”.

Etter dette har de vært kongelige toastmastere for HMK Harald i 2007, de åpnet den nye operaen i Bjørvika i 2008, og i 2009 hadde de premiere på Nytt Show i Bergen og utgav sin første CD “Live at Logen”. I 2010 ble de nominert til Komiprisen for “Årets nummer”.

I 2013 reiste de rundt med showet “An evening with Nordic Tenors” og jubileumsforestillingen “Ten years with Nordic Tenors”. De var også på juleturné med det svenske ensemblet Neumann Strings. Siden har de regelmessig gitt ut nye album og turnert i det ganske land.

Deres julekonserter har etablert seg som en av Norges mest besøkte juleturnéer.

### Espen Solsbak

Espen har mer stemme enn hår og er Nordic Tenors' eneste tatoverte medlem. Han er fra Stavanger, men har bosatt seg på Tomter. Med studier i opera i Stavanger, Roma og Oslo, har han også omfattende erfaring innen musikaler og populærmusikk.

### Jan-Tore Saltnes

Jan-Tore, stolt av sin Holmestrand-bakgrunn, er utdannet ved Norges Musikkhøgskole i Oslo og har en mangfoldig musikkarriere som inkluderer boyband, danseband og heavy metal. Han har gitt stemme til over 30 utgivelser, inkludert 4 soloalbum, men hadde opprinnelig en drøm om å bli tegneserietegner.

### Nils Georg Nilsen

Nils, oppvokst på Jar i Bærum, deler sin lidenskap mellom fotball og musikk. Han er utdannet ved Norges Musikkhøgskole i Oslo og har en Mastergrad fra Manhattan School of Music i New York. Fra 2013 har han vært solist på konserter og festivaler både nasjonalt og internasjonalt.
